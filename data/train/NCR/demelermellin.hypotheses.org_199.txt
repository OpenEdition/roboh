"Laissez la verde couleur", Lyon, Bacquenois, 1548
En 1548, Nicolas Bacquenois publie à Lyon Le Livre de plusieurs pièces, c'est à dire, faict &#38; recueilly de divers Autheurs, comme de Clement Marot, &#38; autres, dans lequel figure notamment ce texte de Mellin de Saint-Gelais ( f° 63 r°-f° 66 r°). Cette leçon s'inscrit très clairement dans la lignée des nombreuses Deploration parues à la suite de celle dont Antoine du Moulin avait eu l'initiative à Lyon en 1545 (ouvrage conservé à l'Université d'Harvard). En voici la leçon, collationnée à celle des Œuvres, Lyon, 1547. Légende :   en gras noir : variantes mineures (orthographe, emploi ou non de majuscules etc.) par rapport à Lyon, 1547 en gras rouge : variantes plus importantes (syntaxe, lexique etc.) les variantes concernant la ponctuation sont signalées par le soulignement du mot qui précède le signe diacritique ajouté, modifié ou supprimé.   Deploration de Venus sur la mort du bel Adonis.     Laissez la verde couleur,                      1O' princesse Cytherée :Et de nouvelle douleur,Vostre beaulté soit parée.    Pleurez le filz de Myrrha,                    5Et sa dure destinée :Vostre œil plus ne le verra,Car sa vie est terminée.    Venus à celle nouvelle,Remplit toute la vallée                             10D’une complaincte mortelle,Et au lieu s’en est allée.    Ou le gentil Adonis,Estendu sur la rosée :Avoit ses beaulx yeulx ternis,                  15Et de sang l’herbe arrosée.    Dessoubz une verde branche,Aupres de luy s’est couchée :Et de sa belle main blanche,Sa playe luy a touchée.                        20    O' nouvelle cruauté,De veoir en pleurs si baignée :La deesse de beaulté,D’amy mort accompaignée.    L’un est blesse et transfix                 25Aux flans par beste insensée :Et l’autre l’est de son filz,Bien avant dans la pensée.    Mais l’un sa playe ne sent,Personne jà trespassée,                        30Et l’autre a le mal recent,De la douleur amassée.    Toutesfois de mort attaint,Il n’a de rien empiréeLa grand’ beaulté de son tainct,           35Des Nymphes tant desirée.    Mais comme une rose blanche,De poignante ongle touchée,Ne peult tenir sur la branche,Mais sur une autre est couchée.               40    Ainsi le piteux amant,Avoit la teste appuyée :Comme s'il estoit dormant,Sur sa maistresse ennuyée.    Et ne fust le sang qui sort,               45De la partie entamée :Elle penseroit qu’il dort,A sa grace tant aymée.    Autant de sang qu’il espandDessus l’herbe coulourée :                          50Autant de larmes respand,La pauvre amante esplorée.    Le sang rougist mainte fleur,Qui blanche estoit autour née : Et mainte est de large pleur,                  55 En couleur blanche tournée.    Ce tainct leur demourera,Pour enseigne de durée :Tant que le monde sera, De leur grand’ peine endurée.               60    Là vindrent de tous les Roys,Oyseaulx par grand' assemblée :Monstrant à leur triste voix,Combien leur joye est troublée.    Mais sur tous se faict ouyr,                 65La pauvre desesperée :Qui pour d’Adonis jouyr,Se souhaite estre expirée.    O deité trop cruelle,O vie trop obstinée :                                 70Comment ne m'a tu, dict elle,Une fin predestinée ?    O demeure du ciel tiers,Par moy jadis tant prisée :Combien et plus voluntiers,                   75J’yrois au champ Elisée.    A la fille de Ceres,Est ma joye abandonnée :O qu’heureuse je serois,D’estre en sa place ordonnée.                  80    Vienne le grand ravisseur,De l’infernale contrée : Il pourra bien estre seur,D’avoir faveur rencontrée.    Las que le ciel ne m’octroye                 85Pouvoir morte estre laissée,Aussi bien que devant Troye,Il me souffrit veoir blessée.    Si je puis lors estre ainsi,Par dure playe offensée,                           90Pourquoy ne peulx je estre aussiPar mort de dueil dispensée,    N’ayez plus sur moy d’envie,Royne du ciel honorée.Puis qu’Adonis est sans vie,                       95Peu vault ma pomme dorée.    Las tant ne me contentois,De me la voir adjugée :Comme heureuse me sentois,D’estre en si bon cueur logée.                   100 Et vous pauvres chiens lassez,Bestes d’amour asseurée :Sans seigneurs estez laissez,Moy sans amy demourée.    Bien pourrez recouvrer maistre,         105Aymant la chasse usitée :Et m’amour ne pourroit estreAutre part ressuscitée.    De course legiere et prompte,Suyvez la beste lancée :                          110Mais Fortune qui tout dompte,S’est plus que vous avancée.    O violent animal,O fureur desavouée :Comme osas tu faire mal,                       115A chose à Venus vouée ?    Comme ne peult s’appaiser,Ta dent par ire accrochée :Venant attaindre et baiser,Beaulté des dieux approchée ?                  120    Et vous amy trop espris,De vostre force esprouvée : Si mon conseil eussiez pris,Mieulx je m’en feusse trouvée. Cerfz, Dains, et bestes fuiantes,       125Estoyent mieulx vostre portée :Que les fieres et bruyantes,Qui m’ont tant desconfortée.    Qu’aviez vous à faire queste,D’autre proye pourchassée :                130Estoit ce peu de conqueste,De m’avoir prise et lassée ?    Ainsi faisant tristes plains,Cy pris d’espoir desnuée :Leva ses yeulx d’humeur plains            135Vers le ciel cler sans nuée.    Et veid le soleil couchant,Mettant fin à sa journée :Si feit un souspir trenchant,Et vers le mort s’est tournée,                 140    Disant, las l’heure est venue,Que toute chose crée :De sa peine soustenue,Dormant sera recrée.    Mais, pour moy les jours et nuictz,     145N’ont point d’heure disposée :A terminer mes ennuictz,Et me trouver reposée.    Au son de ses cris indignes,Respond Echo tourmentée :                   150Et mesmes ces deux blancs Cynes,Chanson piteuse ont chantée.    Mais voyant l’obscure nuict,Estre ja presque arrivée :Ont doulcement et sans bruit,               155Leur maistresse en l’air levée.    Plus elle approche des cieulx,Plus tient la teste baissée,Et eust voulentiers ses yeulx,Et sa veue en bas laissée.                         160